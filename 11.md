# 11. Jazyk HTML - tvorba webových stránek

## Co je to HTML**

Hypertext Markup Language (HTML) je jazyk, který se používá pro tvorbu
webových stránek. Tento jazyk je jeden z hlavních jazyků pro vytváření
stránek v systému WWW. Jeho vývoj byl ovlivněn vývojem webových
prohlížečů. Především to ovlivnilo jeho definici.

Nejedná se o programovací jazyk, ale o značkovací jazyk. Jedná se o
množinu značek, kterými lze prokládat text. Dále slouží také k popisu
webových stránek a vytváření hypertextových odkazů na jiné Web stránky.

Umožňuje interakci s uživatelem pomocí formulářů. Formulář má 2 složky:\
1) HTML stránku definující formulář. To představuje „viditelnou" část a
zajišťuje styk s uživatelem. Když prohlížeč získá stránku, která
obsahuje formulář, tak jej zobrazí uživateli a umožní mu prostřednictvím
různých vstupních polí a tlačítek zadat požadované informace.\
2)"obslužný" skript, když se odešle vyplněný formulář, prohlížeč pošle
serveru adresu skriptu a předá mu uživatelovy informace z adresáře.
Skript s nimi na serveru co je zapotřebí a vytvoří HTML stránku
obsahující odezvu na zaslané informace. Uživatel to pak vidí jako
výsledek formuláře

## Vývoj HTML**

Jazyk HTTML vznikl v 90. letech 20. století. Vynalezl ho vědec Tim
Barnes-Lee, vědec, který pracoval v CERNu (Evropská společnost pro
atomový výzkum) ve Švýcarsku. Ten vymyslel technologii určenou ke
sdílení technických informací a referátů přes internet. Ten tehdy
existoval pouze krátce. Html a prohlížeč poskytnul veřejnosti jako
pokus, aby jej co nejvíc rozšířil mezi vědeckou komunitu a aby byl lépe
přijat a aby byli lidé povzbuzeni k jeho vývoji. Na svůj výtvor se
nevztahovala autorská práva, ani se jej nepokusil prodat.

Tehdejší jazyk byl mnohem jednodušší, než jak vypadá dnes, přesto je
HTML jednoduché. HTML se v základu skládá z 90 značek (např. html, head,
body, atd..), tyto značky se píšou do lomených závorek \<\>. Tyto značky
se používají k uzavření, nebo taky k označení textu a grafiky. Podle
toho, jak to určíme, se nám to poté zobrazí v prohlížeči. Kód HTML je
vyvážený, pokud obsahuje otevírací (\<...\> a uzavírací (\</...\>)
značku. Tyto značky se nazývají elementy. Některé elementy se používají
k vytvoření kostry, některé k formátování textu a jiné nesou
interaktivitu a programovatelnost.

Verze jazyka:

-   Verze 0.9-1.2 -- byly vytvářeny postupně v letech 1991 -- 1993. Na
    těchto verzích spolupracoval i Tim Barnes-Lee. Tyto verze
    nepodporují grafické rozhraní.

-   Verze 2.0 -- vydána v listopadu 1995. Přidává k původní specifikaci
    interaktivní formuláře a podporu grafiky.

-   Verze 3.2 -- vydána v lednu 1997. Tato verze přidává k jazyku
    tabulky, zarovnávání textu a stylové prvky pro vzhled. Původní verze
    3.0 nebyla přijata, protože byla moc složitá.

-   Verze 4.0 -- vydána v prosinci 1997. Přidány nové prvky pro tvorbu
    tabulek a formulářů

-   Verze 4.01 -- vydána v prosinci 1999. Opravuje některé chyby
    z předchozí verze. Mělo se jednat o poslední verzi, po níž by se
    přešlo na jazyk XHTML

-   Verze 5.0 -- vyšla 15 let po předchozí verzi. Ukončuje závislost
    HTMl na SGML a opravuje chyby z předešlé verze. Přidává taky podporu
    moderních technologií a zavádí nový systém vývoje jazyka.

## HTML x XHTML

XHTML je novější forma HTML. Je to takový pokus, poté co HTML se dlouho
nevyvíjelo a zůstalo ve verzi 4.01. X na začátku znamená eXtensible --
rozšiřitelný. Podpora XHTML je v současných prohlížečích stejná jako
podpora HTML. Usuzovalo se, že v budoucnu bude podpora XHTML lepší než
podpora HTML, z hlediska historického vývoje prohlížečů není ale důvod
se domnívat že to tak skutečně bude.

Mezi HTML a XHTML existuje pár rozdílů. Například v XHTML jsou tagy a
atributy psány malými písmeny, nepárové tagy končí lomítkem (\<br/\>),
párové tagy jsou povinně párové, všechny atributy musejí mít svoji
hodnotu. Nekteré věci platily už v HTML, ale XHTML je vyžaduje. To je
například, že všechny atributy mají hodnoty v uvozovkách a platí zákaz
křížení tagů.

Verze:

-   XHTML 1.0 -- první specifikace, jejímž cílem bylo převedení jazyka
    HTML tak, aby vyhovoval podmínkám tvorby XML dokumentů a zároveň,
    aby byla zachována zpětná kompatibilita. Existuje ve 3 verzích\
    XHTML 1.0 Strict\
    XHTML 10 Transitional\
    XHTML 1.0 Frameset

-   XHTML Basic 1.1 -- příklad minimální sady modulů potřebné
    k vytvoření XHTML dokumentu, která je cílená na mobilní aplikace

-   XHTML Mobile Profile -- tato verze je postavena na základě XHTML
    Basic a je určeno pro použití v mobilních telefonech

-   XHTML 1.1 -- modulově založené XHTML -- tato verze je příklad
    rozsáhlé sady modulů pro komplexnější tvorbu XHTML dokumentů. Je
    podobná verzi 1.0 Strict, na rozdíl od ní může ale sloužit jako
    základ budoucím rozšířeným dokumentům.

-   XHTML -- Print -- zaměřeno na tiskový výstup

-   XHTML 2.0 -- tato verze nebyla zamýšlena tak, aby byla kompatibilní
    se svými předchůdci. Její výoj byl ukončen na konci roku 2009.

-   XHTML 5 -- obsahuje řadu rozšíření (např. značky pro audio, video,
    možnost tvorby offline webových aplikací, atd)

## Jak napsat vlastní stránku v HTML

Vlastní html stránku si můžete udělat v jednoduchém textovém editoru
(Např. Poznámkový blok). Výslednou stránku lze otevřít 2 způsoby. První
způsob je, že ji otevřete v prohlížeči, zde ji ale nemůžete upravovat.
Druhý způsob je, že ji otevřete jako text, tomu se také říká zdrojový
kód a ten upravovat jde.

V html stránkách se využívají tzv. tagy. Ty můžou být párové a nepárové.
Příkladem nepárových může být třeba \<head\> a \</head\>. Tyto tagy
značí začátek a konec hlavičky. Dále máme třeba \<body\>\</body\>,
\<b\>\</b\>. Existují i nepárové tagy, ty nemají uzavírací tag. Nejsou
ale časté. Patří mezi ně například \<img\>, tento tag je pro obrázek.
Další příklad nepárových tagů je třeba \<br\> pro řádkový zlom.

Důležité tagy:

-   \<html\>\</html\> - začíná a končí dokument

-   \<head\>\</head\> - začíná končí hlavička, zde se nejčastěji
    vyskytuje název dokumetu

-   \<title\>\</title\> - vymezují název dokumentu

-   \<body\>\</body\> - vymezují tělo dokumentu

-   \<h1\>\</h1\> - vymezuje nadpis první úrovně

-   \<h2\>\</h2\> - vymezuje nadpis 2. úrovně, takhle bychom mohli
    pokračovat až k 6. nadpisu (maximum nadpisů). Tyto nadpisy se
    vykreslují různě velké podle důležitosti

-   \<p\>\</p\> vymezuje odstavce. Jedná se asi o nejpoužívanější tag

-   \<b\>\</b\> text mezi těmito tagy bude tučný, mezi \<i\>\</i\> bude
    kurzívou

-   \<span\>\</span\> text mezi těmito tagy bude odlišný v odstavci,
    oproti zbytku

-   \<span style="color:red"\>\</span\> - v tomto případě je určitá část
    textu červenou barvu. Jedná se o příklad tagu, který má tzv.
    atribut. Tím atributem je „style" a má hodnotu „color:red". Pomocí
    toho můžeme různě nadefinovat vzhled textu.

-   \<br\> - po tomto tagu se zalomí řádek a text bude pokračovat na
    novém řádku, nevytvoří se ale nový odstavec. Jedná se o nepárový
    tag.

-   \<a href="adresa"\>\</a\> - text, který se vloží mezi tyto 2 tagy,
    se zobrazí jako text odkazu. Po kliknutí na něj se prohlížeč přepne
    na adresu, která je jeho atributem. „href" je atribut tagu „a" a
    rovná se cestě k odkazovanému souboru

### Příklad stránky
```html
<html>
<head>
<title>Má první stránka</title>
</head>

<body>

<h1>Nadpis</h1>

<p>Tento odstavec obsahuje <b>tučný text</b> a taky text s
<i>kurzivou</i>. <span style ="color: red;">Tento text je
červený</span></p>
<h2>Druhý nadpis</h2>
<p> Tento odstavec obsahuje text s <i><b>tučnou
kurzivou</b></i><br>
Tento text patří po zalomení do stejného odstavce</p>
</body>
</html>
```
Vložení odkazu do stránky
```html
<html>
<head>
<Title>Stránka s barvami</title>
</head>

<body style="background-color: green; color yellow;">
<h1>Pozadí a odkazy</h1>
<p>Text</p>
<p>Odkaz na <a href=https://www.seznam.cz/>Seznam<a/> </p>

</body>

</html>
```
