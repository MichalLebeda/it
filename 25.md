# Informatika

Je obor lidské činnosti, který se zabývá zpracováním informací. Zahrnuje
množství specializovaných vědních a technických oborů.

**Matematická informatika** 

Studuje výpočetní a informační procesy z
hlediska [hardware](https://cs.wikipedia.org/wiki/Hardware) i [software](https://cs.wikipedia.org/wiki/Software).
V praxi se vztahuje k počítačům a od abstraktní
analýzy [algoritmů](https://cs.wikipedia.org/wiki/Algoritmus), [formálních
jazyků](https://cs.wikipedia.org/wiki/Form%C3%A1ln%C3%AD_jazyk) atd.
pokračuje ke konkrétnějším tématům, jakými jsou [programovací
jazyky](https://cs.wikipedia.org/wiki/Programov%C3%A1n%C3%AD), software
a hardware. Současný výzkum se věnuje zlepšení komunikace mezi člověkem
a počítačem a zefektivnění způsobů tvorby, použití a hledání informací.
Mezi aplikované obory patří [umělá
inteligence](https://cs.wikipedia.org/wiki/Um%C4%9Bl%C3%A1_inteligence),
[architektura
počítačů](https://cs.wikipedia.org/wiki/Architektura_po%C4%8D%C3%ADta%C4%8D%C5%AF)
a [počítačová
grafika](https://cs.wikipedia.org/wiki/Po%C4%8D%C3%ADta%C4%8Dov%C3%A1_grafika).

**Informační technologie**

Je odvětví techniky, které se zabývá tvorbou, zaváděním a zdokonalováním
procesů a metod sběru (shromažďování), kontroly, zpracování, uchování,
vyhledávání, řízení, výměny, zobrazování, zpřístupňování a využívání dat
a informací, zahrnující automatizaci těchto procesů. Je součástí širšího
oboru -- [informační a komunikační
technologie](https://cs.wikipedia.org/wiki/Informa%C4%8Dn%C3%AD_a_komunika%C4%8Dn%C3%AD_technologie).
Zabývá se také výrobou počítačových komponentů. Vymýšlí nové metody a
prostředky pro práci s daty.

**Teorie informace**

Se zabývá měřením,
přenosem, [kódováním](https://cs.wikipedia.org/wiki/K%C3%B3dov%C3%A1n%C3%AD),
ukládáním a následným
zpracováním [informací](https://cs.wikipedia.org/wiki/Informace) z
kvantitativního hlediska. Jejím tvůrcem je americký matematik [C. E.
Shannon](https://cs.wikipedia.org/wiki/Claude_Shannon). Teorie informace
spojuje [aplikovanou
matematiku](https://cs.wikipedia.org/wiki/Aplikovan%C3%A1_matematika) (především [teorii
pravděpodobnosti](https://cs.wikipedia.org/wiki/Teorie_pravd%C4%9Bpodobnosti), [lineární
algebru](https://cs.wikipedia.org/wiki/Line%C3%A1rn%C3%AD_algebra) a [matematickou
statistiku](https://cs.wikipedia.org/wiki/Matematick%C3%A1_statistika))
a [elektrotechniku](https://cs.wikipedia.org/wiki/Elektrotechnika). K
jejím nejdůležitějším odvětvím patří teorie přenosu informace. Mezi
praktické výsledky teorie informace patří
algoritmy [bezeztrátové](https://cs.wikipedia.org/wiki/Bezeztr%C3%A1tov%C3%A1_komprese) a [ztrátové
komprese](https://cs.wikipedia.org/wiki/Ztr%C3%A1tov%C3%A1_komprese) ,
stejně jako využívání
pokročilých [modulací](https://cs.wikipedia.org/wiki/Modulace) signálu
pro co nejlepší využití kapacity [přenosového
kanálu](https://cs.wikipedia.org/wiki/Kan%C3%A1l_(telekomunikace)) .

**Uložiště**

Datové úložiště nebo také Datové médium, Paměťové médium (anglicky Data
Storage Device) je nějaký nosič dat, médium, na které lze
zaznamenat [data](https://managementmania.com/cs/data), signál
nebo [informaci](https://managementmania.com/cs/informace). Je to
paměťový prostředek, na kterém mohou být zaznamenána data nějakým
fyzickým nebo elektronickým způsobem a to buď trvale nebo dočasně.
Datová média se používají k uchování nebo k přenosu dat, ale také zvuku
či obrazu. Jsou tedy také prostředkem komunikace.

Signál, data či informace uložená na datovém médium mohou být buď
analogová nebo digitální.

**Magnetická média** používají k záznamu magnetický materiál

-   [Pevný disk
    (HDD)](https://managementmania.com/cs/hdd-hard-disk-drive-pevny-disk)

-   Disketa

-   Magnetická páska (audiokazety, videokazety, DAT kazety, LTO)

-   Magnetooptický disk

**Elektronická média**

-   [SSD
    disk](https://managementmania.com/cs/ssd-solid-state-disk)

-   [Paměťové
    karty](https://managementmania.com/cs/pametova-karta-memory-card) Flash
    paměť (Secure Digital, micro SD, Multimedia Memory Card, Memory
    Stick, xDcard)

-   [USB flash
    disk](https://managementmania.com/cs/usb-disk)

-   Paměť počítače - ukládá informace jen dočasně, jen pokud je napájený
    elektřinou

**Optická média** používají k záznamu stopu z odrazových a neodrazivých
míst na disku, která jsou zapisována či čtena pomocí laseru. Jde o
princip podobný gramofonové desce.

-   [CD](https://managementmania.com/cs/cd-compact-disk-kompaktni-disk)

-   DVD

-   [Blu-ray](https://managementmania.com/cs/blu-ray)

-   HD DVD

**Webový prohlížeč**

Jako internetový nebo webový prohlížeč označujeme počítačový program,
který slouží k prohlížení webových stránek, umožňuje komunikaci s http
serverem a zpracovává kód prohlížených stránek, což umožňuje jejich
správné zformátování a zobrazení. Uživatel zadává do rozhraní
vyhledávače klíčová slova a webový prohlížeč mu na jejich základě
vyhledá stránky. Pomocí databáze vypisuje seznam odkazů na stránky.
Pracuje automaticky. PageRank je algoritmus pro ohodnocení důležitosti
webových stránek. Záleží na mnoha oklnostech(fungující odkazy,
návštěvnost stránek). Na základě tohoto algoritmu se každý snaží psát
své stránky tak, aby byli co nejlépe oceněné právě tímto PageRank (SEO
-- Search engine optimization)

Webový prohlížeč pracuje ve 4 krocích:

1.  Procházení webových stránek. Toto má na starost
    program „vyhledávací robot". Snaží se navštívit a uložit si všechny
    webové stránky.

2.  Databáze výskytu slov. Uložené stránky je nutné
    zpracovat a vytvořit z nich databázy. V databázích se klíčová slova
    uspořádají.

3.  Indexace. proces nalezení jeho jednotlivých stránek
    (obsahu) a rozhodnutí, zda a jakým způsobem dá tu danou informaci do
    svého indexu. 

4.  Poskytnutí odpovědi na dotaz. Webový prohlížeč na
    základě indexů vyhodnotí odpovědi na váš dotaz.

Publikování na internet
=======================

**Publikování na blogu**

Nejjednodušší a většinou také nejméně nákladnou možností, jak své dílo
publikovat, je využití některé ze specializovaných hostovaných služeb.
Pro kratší texty se hodí [blog](https://cs.wikipedia.org/wiki/Blog),
tedy jakýsi webový zápisník, který je možné zdarma provozovat na mnoha
serverech. Patří sem jak specializované servery, které slouží právě pro
hostování blogů
(například [Wordpress](https://wordpress.com/) nebo [Blogger](https://www.blogger.com/)),
tak je možné blogovat v rámci mnoha zpravodajských serverů.

Publikování fotografií a videí
------------------------------

Pokud chcete provozovat vlastní galerii fotografií nebo na Internetu
publikovat své amatérské video, je mnohem vhodnější využít některou ze
specializovaných služeb -- pro videa je to
například [YouTube](https://www.youtube.com/), [Vimeo](http://vimeo.com/) a [Stream](http://www.stream.cz/),
pro
fotografie [Flickr](http://flickr.com/), [Zonerama](http://www.zonerama.cz/) nebo [Fotky
Google](https://photos.google.com/?hl=cs).\
Podobně jako u blogů, i v této oblasti existuje řada možností, i když
například publikace tématického obsahu na zpravodajských serverech už
zde není běžná. Záleží i na tom, zda chcete oslovovat také mezinárodní
publikum. Pak raději zvolte některou zahraniční službu. V neposlední
řadě může rozhodnout váš vztah k poskytovateli služby. Třeba pokud s ním
už máte zkušenost s poskytováním e-mailové schránky.

Pokud bychom nepublikovali vlastní obsah musíme mít na paměti, že ne vše
na internetu můžeme šířit. V tomto ohledu jsou nejlepší věci označené
značkou creative commons. Ta označuje, že obsah [může být kopírován,
šířen, upravován a
pozměňován](https://creativecommons.org/videos/wanna-work-together), to
vše v rámci autorského práva.

Publikování na vlastní doméně
-----------------------------

Finančně a organizačně o něco náročnější možností je publikovat obsah na
vlastní doméně. S touto možností se pojí náklady minimálně na zakoupení
domény a většinou
i [hostingu](https://cs.wikipedia.org/wiki/Hosting) (tj. provozu služeb
na doméně). \
Výhodou pak je, že publikace na vlastní doméně působí profesionálnějším
dojmem. Máte také větší kontrolu nad provozovaným systémem. Pokud budete
chtít na vlastní doméně pouze provozovat blog, je možné tuto funkci
realizovat i bez zakoupení hostingu. Některé blogovací služby (například
výše zmíněný blogger.com) totiž nabízejí možnost zprovoznění blogu na
vlastní doméně. Tímto způsobem je možné i na vlastní doménu převést již
existující blog. Pokud chcete doménu využít i pro další funkce,
například provoz vlastních e-mailových schránek nebo kombinaci více
služeb dohromady, pak je potřeba zakoupit si hosting (pokud
neprovozujete vlastní server).

Hosting
-------

Mnoho poskytovatelů hostingu nabízí možnost automatického zprovoznění
blogovacího nebo redakčního systému na hostované doméně, ať už v rámci
standardních nabídek nebo za příplatek. V takovém případě je pak samotné
publikování již obdobné tomu u hostovaných služeb, protože takto
nabízené systémy jsou často provozovány právě i blogovacími servery.\
Obdobná situace je i u hostování multimediálního obsahu. Zde je však
třeba pečlivěji zvážit náklady, protože tento obsah je typicky výrazně
náročnější na diskový prostor a přenosovou kapacitu. Může být tedy nutné
zvolit některý z nákladnějších hostingových tarifů.

Sdílená wiki
------------

Kromě soukromých publikací, kde často publikujeme vlastní výtvory,
myšlenky a zkušenosti, existují také komunitní publikace. Ty nemají
jednoho konkrétního autora, ale spolupracují na nich větší skupiny
lidí.\
Tyto publikace jsou většinou realizovány pomocí webové aplikace známé
jako [wiki](https://cs.wikipedia.org/wiki/Wiki). Umožňují registrovaným
uživatelům editovat obsah stránek a pracovat tak na jejich vylepšení.\
Tento software nabízí i další funkce důležité pro komunitní tvorbu --
například sledování změn v dokumentech, které umožňuje snadno poznat,
kdo a kdy příslušnou stránku změnil.\
Nejznámější publikací tohoto typu je internetová
encyklopedie [Wikipedia](https://www.wikipedia.org/), ale wiki jsou
běžné i u mnohem menších projektů. Typicky se wiki využívá pro
spolupráci na dokumentech dlouhodobější povahy, jako je dokumentace k
software, návody pro uživatele určitého programu, přístroje ap. \
Wiki je typicky spojená s jistou komunitou uživatelů. Pokud k této
komunitě patříte (například k uživatelům určitého telefonu nebo
milovníkům jisté kuchyně), pak je vhodné své poznatky publikovat místo
osobního blogu právě v příslušné wiki.

Uživatelská fóra
----------------

U komunitních projektů se také často setkáte s uživatelskými fóry. Ta
slouží především k rychlejší a krátkodobější komunikaci mezi členy
komunity, ale lze v nich také najít návody na odstranění problémů.\
V případě příspěvků do komunitních wiki a fór je třeba mít vždy na
paměti, že každá komunita má svá pravidla pro komunikaci a obsah
příspěvků.

Jak publikovat cizí informace
-----------------------------

Pokud publikujeme cizí informace, měli bychom si zjistit, pod jakou
licencí jsou informace šířenya podle toho se zařídit.
