Ondřej Valenta

Otázka č. 5 -- Textové procesory
================================

Textový editor je program, který je určen k úpravám prostého textu (bez
jakéhokoliv formátování), zatímco textový procesor text i upravuje i
s formátováním. Dnes už se většinou definice slučují -- charakteristikou
je „program primárně pracující s textem". Příkladem textového editoru
je: Poznámkový blok (Windows), TeachText /TextEdit (Mac OS/Mac OS X),
Vim (Linux), PSPad, Emacs, Textpad. Výhody textových editorů jsou, že
výstupní text jako soubor otevřou i ostatní editory a navíc se nachází v
každém OS, bez předešlého stahování. Nevýhodu je pak to, že text lze
nelze formátovat detailně (neobsahuje formátovací informace, pouze
čitelný obsah -- takový soubor se nazývá „plain text", což v překladu
znamená „jednoduchý text") a navíc textové editory neotevřou obrázky.
Takzvané sázecí programy se používají pro sazbu textu pomocí příkazů
v počítači, používají se například pro psaní matematických výrazů,
rovnic a jiných příkladů, typickým příkladem může být buď TeX, nebo jeho
nadstavba LaTeX.

Co se textových procesorů týče, typickým příkladem je: MS Word,
OpenOffice Writer/LibreOffice Writer (bezplatný konkurent MS Office),
nebo Pages (Mac OS). Na rozdíl od textových editorů přímo mění vzhled
výstupu, jak obecně, tak detailně -- obsahují formátovací údaje, které
lze přesněji měnit. Procesory navíc pracují na principu WYSIWYG (What
you see is what you get) -- zobrazený text bude i na papíře, což má za
následek rychlejší tvorbu, kvůli chybám často nemusí uživatel dostat to,
co vidí (například poté při tisku). Další výhodou procesorů na rozdíl od
editorů je možnost automatických oprav. Typickým příkladem internetového
procesoru jsou dokumenty Google -- umožňují vytvářet a editovat text
online (spolupráce více uživatelů).

Co se stylů týče, ty slouží ke generování seznamů a rejstříků a
formátování rozsáhlých dokumentů, nikoliv jednoduchého textu. Dále se
používají, když je potřeba různých typů a velikostí v určitých částech
textu, protože tím často pomáhají s orientací a čtením textu. Nesmí se
to však s jejich využitím v textu přehánět, protože pokud je text
„přeplácaný" (= zbytečně mnoho typů písma, barev a velikostí spíše), pak
dělá spíše opačnou práci, než že pomáhá s orientací.

Výhody stylů jsou: rychlá změna formátování -- dají se tím změnit
všechny oblasti, kde je daný styl použit; jednoduché a detailní úpravy;
přiřazení úrovní částem textu podle jejich důležitosti -- pomáhá
počítači při organizaci textu; generování obsahu; možnost
tvorby/odstranění šablon podle vlastních potřeb; systém generování
odkazů.

Typografie je obor zabývající se tiskovým písmem. Její pravidla řeší --
uspořádání znaků v textu (mezery), pozici znaků v textu (jednopísmenná
slova) nebo způsoby psaní některých znaků. Typografie se dělí se na:
mikrotypografii -- samotné písmo a jeho použití, tvorba písmen a jiných
znaků; a makrotypografii (= grafická úprava) -- práce s textem jako
celkem, jeho umístění na stránce, formátování a úpravy.

Typografie se dříve používala v rámci uměleckého i neuměleckého textu,
dnes se využívá pouze při psaní tiskového písma (hlavně na počítači). Je
samozřejmě spjatá s pravidly českého pravopisu, protože mnoho
typografických pravidel z pravopisu vychází. Znalost pravidel českého
pravopisu je výhodou, protože se může stát, že počítač gramatickou chybu
neopraví, nebo naopak opraví chybu, která je ve skutečnosti správně.

Co se volby písma týče, existují 2 typy písem: bezpatkové: krátký text,
nadpisy (př.: Calibri, Arial) a patkové: delší text (v případě potřeby
zvýraznění určité části neměnit písmo, ale použít tučné písmo/kurzívu,
př.: Times New Roman). U mezer pak platí, že se vždy pouze 1, používá se
mezi slovy, nikoliv k odsazení textu. Dále existuje tzv. pevná mezera
(Ctrl + Shift + mezerník), která se používá vždy po jednopísmenné
předložce (v, k, s, u, o, z) a spojce (a, i), přičemž po předložce je
automatická. Pevná mezera se ještě využívá u dat (24.\_ledna/24.\_1.),
čísel vyšších řádů (10\_000), jednotek a měn (2\_m, 2\_Kč) a nakonec
zkratek (T.\_G.\_Masaryk).

U formátování textu jako celku platí, že enter ukončuje pouze odstavec,
zatímco Ctrl + Shift + enter ukončuje pouze stránku. Text (zvláště pak
ten delší) by vždy měl být zarovnán do bloku (vlevo -- pouze odborné
texty a webové prohlížeče, na střed -- nadpisy, vpravo -- pouze básně).
Odstavec by měl vždy držet na jedné straně pospolu jako celek, tzn., že
první řádek odstavce nesmí zůstat na předchozí straně (sirotek =
poslední řádek odstavce na začátku nové stránky; vdova = první řádek
odstavce na konci stránky). U nadpisů by měl vždy být použitý styl a
neměl by na něj navazovat klasický text.

Co se interpunkcí týče, platí, že pro: .,;?!: -- po nich je vždy mezera,
ale před nimi nikoliv. Spojovník (-) je bez mezer, pomlčka (--) je bez
mezer pouze ve významu od--do, jinak se píše s mezerami; lomítko (/) je
bez mezer; před výpustkem (...) je pevná mezera. Po zkratce zakončené
tečkou se už další tečka nepíše (konec věty). Pro další znaménka platí:
+, -, = vždy s mezerami; × (krát -- levý alt + 0215, platí pouze pro
Windows) se nikdy nepíše pomocí písmena x. U závorek se vně nachází
mezera (pokud za závorkou tečka/čárka, tak bez mezery), uvnitř bez
mezer. Uvozovky („") jsou také bez mezer.

Krátké číslovky (1, 2, 10, 100) by se měly uvádět slovy (neplatí pro
data, čas), navíc by jimi neměly začínat věty ani odstavce. Číslované
body se píší buď s tečkou, nebo závorkou, nikoliv však obojí dohromady
-- 2. nebo 2). Násobky (25krát) jsou vždy bez mezer; časové vždy údaje s
tečkou, ale bez mezer (22.43), ovšem dnes je již možná i forma
mezinárodního zápisu s dvojtečkou (22:43).

Existují ještě výjimky jako třeba: stupeň (°) se jako fyzikální jednotka
píše s mezerou, jako stupeň úhlu, či alkoholu ale bez mezery; % s
mezerami se bere jako podstatné jméno, bez mezer jako přídavné (50 % =
50 procent; 50% = 50 procentní); viz (2. osoba slovesa vidět) je zásadně
vždy bez tečky.

Zdroje:

-   https://cs.wikipedia.org/wiki/Textov%C3%BD\_editor

-   https://wikisofia.cz/wiki/Charakterizujte\_textov%C3%BD\_editor,\_jeho\_z%C3%A1kladn%C3%AD\_funkce\_a\_vyu%C5%BEit%C3%AD.\_Vymezte\_textov%C3%A9\_editory\_oproti\_aplikac%C3%ADm\_pro\_po%C4%8D%C3%ADta%C4%8Dovou\_sazbu.\_Uve%C4%8Fte\_p%C5%99%C3%ADklady\_textov%C3%BDch\_editor%C5%AF.\_Popi%C5%A1te\_mo%C5%BEnosti\_spolupr%C3%A1ce\_v%C3%ADce\_autor%C5%AF\_na\_jednom\_dokumentu.

-   http://home.zcu.cz/\~lsroubov/PPEL/Priklady\_ke\_cvicenim/Text\_ve\_Wordu\_styly\_obsah.pdf

-   http://word-navod.fotopulos.net/word-2010/styl.html

-   <http://www.phil.muni.cz/~lcerna/typografie.pdf>

-   <https://www.pslib.cz/milan.kerslager/Typografick%C3%A1_pravidla>

-   <https://cs.wikipedia.org/wiki/Typografie>

-   <http://wiki.knihovna.cz/index.php/Webov%C3%A1_typografie>

-   <http://kisk.phil.muni.cz/kpi/2017temata/formalni-zpracovani-textu/funkce-pro-editaci-textu-v-textovych-procesorech>

-   <https://it-slovnik.cz/pojem/plain-text>
