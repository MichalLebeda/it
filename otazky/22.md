# 22 - HW, základní komponenty osobního počítače

**Osobní počítač**

Osobní počítač je označení pro počítač, který je určený výhradně pro
jednotlivce. Skládá se z hardware (komponenty) a software (programy).
Může se jednat o stolní PC, který je těžko přenosný a nejčastěji se
používá jen na jednom mstě. Oproti tomu notebook je přenosný, lehčí a
umožňuje uživateli snadnější manipulaci a přenosnost.

**PC komponenty**

***Skříň (case)***

Skríň je komponent PC, který připomíná krabici a ukládají se do něj
ostatní komponenty potřebné k chodu počítače. Dělí se na desktop
(naležato) a tower (nastojato) podle toho, jak je skříň položená.
Desktop má tu výhodu, že může zároveň sloužit jako podložka pod monitor.
Tower naopak umožňuje lepší cirkulaci vzduchu a v dnešní době je
používanější.

***Základní**** deska (motherboard)***

Základní deska se považuje za základ celého počítače. Účelem základní
desky je propojení všech ostatních komponentů a následnou funkčnost.
Obsahuje sběrnice (sloty pro grafickou kartu, zvukovou kartu atd.), slot
pro osazení procesoru, sloty pro paměť RAM.Také se na základní desce
nachází paměť ROM, ve které je BIOS, který se stará o bezproblémové
zpuštění PC.

***Procesor (CPU)***

Procesor, označovaný jako mozek PC, je polovodičová součastka, která
vykonává instrukce tak ajk je aplikace potřebují. Zároveň řídí ostatní
části počítače. Existují procesory jednojádrové a v dnešní době častější
vícejádrové, které mohou obsahovat více než 16 jader. Základní
vlastností procesoru je počet bitů(osobní PC 32/64 bitů). Zároveň se
procesory dělí podle patice (socket), podle které jednotlivé druhy
zapadají jen do určitých mateřských desek. Nejznamější sockety jsou
například LGA1151 u Intelu nebo AM4 u AMD. Procesor se při práci často
velmi zahřívá, proto je nejčastěji přímo na mateřské desce osazený
vlastním chlazením, které procesor chladí.

***Operační**** paměť (RAM)***

Operační paměť je elektronická polovodičová paměť, která je schopná
okamžitě reagovat a proto jsou v ní běží aktuálně spuštěné programy v
počítači. Paměť RAM je schopná běžet v řádu nanosekund a stará se o
plynulý chod PC, jeho programů i her.

***Grafická karta***

Grafická karta je komponent počítače, ve kterém je osazen grafický čip
(GPU). Grafická karta vytváří grafický výstup na monitoru. V dnešní době
je často mateřská deska osazená integrovanou grafickou kartou, která je
však nedostačující pro naročnější úkoly a stačí jen na základní funkce
PC.

***Pevný disk (HDD)***

Pevný disk je zařízení v PC, do kterého je možné natrvalo uložit větší
množství dat z PC i za cenu toho, že pracuje pomaleji a často ukládání
astahování dat zdlouhavé. Proto je v dnešní době HDD disk nahrazován SSD
diskem, který je oproti HDD (který pracuje pomocí magnetické indukce,
kdy jsou informace zapisovány zmagnetizováním desky) mnohem rychlejší,
protože pracuje s ukládáním dat pomocí flash paměti.

***Zdroj***

Zdroj je zařízení, které zpracovává napětí ze sítě a napájí ostatní
komponenty v PC pomocí konektorů. Liší se podle podle výkonu, který jsou
schopny dodat počítači. Zároveň chrání PC před hrozbami ze sítě, např.
přepětí, skrat atd.

***Chlazení***

Chlazení je systém větráků a chladících zařízení v PC z důvodu tepla,
které produkují komponenty PC při svém provozu. Chlazení umožňuje
průchod a cirkulaci vzduchu skříní. Novější typ chlazení v PC je vodní,
kdy jsou jednotlivé komponenty chlazeny speciální nevodivou kapalinou.

dalšími komponenty podle přání uživatele mohou být: mechanika (stará se
o čtení a zapisování na CD disky), zvuková karta (zajišťuje lepší zvuk),
síťová karta atd.

**sestavení PC: **

1.  Správně vybereme všechny komponenty tak, aby do sebe zapadaly a byly
    cca vyvážené.
2.  Osadíme procesor opatrně do patice na základní desce podle
    označeného rohu procesoru tak, aby zapadl.
3.  Poté na osazený procesor ukotvíme jeho chladič. Mezi procesorem a
    chladičem musí být teplovodivá pasta, která by už měla být na
    chladiči natřená. chladič připojíme k mateřské desce.
4.  Paměť RAM zasadíme opatrně do slotů na mateřské desce tak, aby tam
    zapadla.
5.  Mateřskou desku přišroubujeme do skříně a osadíme ji grafickou
    kartou, kterou při osazování podpíráme, protože je těžší a mohla by
    se poničit.
6.  HDD a SSD disky osadíme na jejich místo ve skříni a spojíme kabely
    SATA k mateřské desce.
7.  do skříně zasadíme zdroj na jeho místo a kabely vycházející ze
    zdroje zapojíme do mateřské desky a do grafické karty.
8.  Posledním krokem bude připojení zapínacího tlačítka, tlačítka pro
    restart a možné usb sloty do pinů na mateřské desce vždy podle
    návodu!
9.  Nyní je PC hotový a může se poprvé spustit a nainstalovat operační
    systém.
