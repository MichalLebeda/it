Ondřej Valenta

# Otázka č. 7 - Tvorba prezentací
================================

Každá prezentace by měla mít jasnou strukturu, čímž se myslí obsah,
úvod, závěr. Platí, že je složena z jednotlivých slidů = snímků, přičemž
jeden snímek se přibližně rovná jedné myšlence (pokud je to možné; pokud
to ovšem není, je lepší text rozložit do více snímků). Snímky by měly
obsahovat především fakta - více fakt uspořádat do více snímků, tak aby
se dodrželo pravidlo 5×5 (= 5 odrážek na snímek, 5 slov u jedné
odrážky), které nám udržet na snímcích pořádek. Mírné přesáhnutí toho
pravidla nevadí a jeho dodržování je nepovinné, je pouze doporučené -
zajišťuje větší přehled, aby se jak prezentující, tak divák orientoval
v textu a zároveň ho bez problémů přečetl. Tomu napomůže psaní hesel,
nikoliv celých vět, protože hesla čtou rychleji.

Prezentace je pro prezentujícího „doplňkový materiál", který mu pomáhá
se orientovat v obsahu. Divákovi zase pomáhá lépe se soustředit ve
výkladu a dobře ho pochopit. Prezentující by měl prezentaci co nejméně
číst - body jsou pro něj pouze orientační, nikoliv informativní - měl
by je dále rozvíjet svými znalostmi. Je to z toho důvodu, aby se koukal
co nejvíce do publika a mohl tak s ním komunikovat. Krajní možností je
sepsat pomocný list s doplňujícími poznámkami, které se v prezentaci
nevyskytují. Prezentující by měl mluvit nahlas a zřetelně, aby ho
slyšelo celé publikum a bylo mu dobře rozumět. Zároveň by ale neměl
mluvit monotónně, protože jinak se postupně publikum znudí a přestane
poslouchat, ideální cestou, jak se tomu vyhnout je interakce s publikem
jako např. diskuze, či kladení otázek.

Prezentace musí za všech okolností kvůli orientaci mít jednotný vzhled
(písmo, pozadí, animace, barva písma). Ve snímcích by se to nemělo
přehánět s animacemi, protože ty diváka strhnou tak, že je pak vnímá víc
než prezentujícího. Z pravidla 5×5 plyne i to, že pokud už bohužel není
v prezentaci dodrženo, tak by se prezentace měla řídit alespoň
pravidlem, že minimální velikost textu na snímku je 20. V prezentaci by
nikdy nemělo používat automatické časování, protože prezentace nikdy
nevyjde časově přesně podle plánu (diváci budou mít dotaz, atd.).
Zvýraznění ve snímcích je možné buď s pomocí tučného textu, nebo jinou
barvou textu. Kurzíva je také možná, nicméně se neporučuje, zásadně ale
nikdy nepodtrhávat slova na snímcích. Dále by se také mělo počítat
s tím, že na monitoru počítače vypadá prezentace jinak než na plátně,
z toho důvodu by se nemělo používat barevně stejné, nebo podobné písmo a
pozadí, ale opačné. Když už autor prezentace uvažuje o barvách písma a
pozadí, je lepší používat světlé pozadí, protože je na rozdíl od tmavého
vidět jak ve světlé, tak v tmavé místnosti. Vzhledem k tomu, že text na
snímcích je většinou krátký, doporučuje se bezpatkové písmo (Calibri,
Arial), patkové lze pouze na nadpisy, ovšem není to nutné. Každý snímek
by měl mít svůj nadpis, přičemž ten už by se neměl používat dále v textu
(maximálně jednou). Text ve snímcích je vždy spisovný, bez pravopisných
a gramatických chyb. Posledním nepovinným pravidlem správného
prezentování je to, že nedůležitější informaci je lepší umístit na konec
snímku, protože se lépe a častěji pamatuje.

Obrázky v prezentaci musí být vždy velké, detailní, ostré a kvalitní,
aby nikdo z publika neměl problém vidět, co se na něm nachází. Také se
doporučuje u obrázku dbát na kontrast s pozadím, aby byl obrázek na
pozadí vidět. V prezentaci platí, že čím více obrázků, tím lépe pro
prezentaci, protože ji udělají zajímavější a živější. U každého obrázku
ideálně hodně popisků, ať už vložených v prezentaci, či slovně
doplněných prezentujícím. Naopak videa se v prezentaci moc neporučují,
aby stejně jako animace nestrhly pozornost publika. Každé video by mělo
mít maximálně 3 minuty a zároveň by mělo být vždy ve stejné složce jako
prezentace (to v případě, že by v ní nešlo spustit). Co se hudby týče ta
je v prezentaci dovolena jenom u videí, nikoliv v pozadí.

U zdrojů v prezentaci pak nikdy neuvádět používaný vyhledávač (Google,
seznam, ...), protože ten danou informaci pouze vyhledává, nikoliv
obsahuje. Snímek se zdroji by měl být skrytý, popřípadě na dotazy ukázat
po prezentaci. Dále ve zdrojích vždy uvádět celé konkrétní odkazy,
nikoliv obecné, protože daný odkaz by měl zájemce přesměrovat přímo na
danou stránku, nikoliv na server, kde si danou stránku musí dodatečně
hledat.

Prezentační nástroje se dělí na: offline nástroje a online nástroje.
Offline nástroje, jejichž výhodou je vysoká kvalita a mnoho možností,
ale také, že fungují jak na počítačích, tak na mobilech a to bez
připojení k internetu. Nevýhodou je pak vysoká cena, jejich formát,
který se někdy těžko otevírá (například formát Keynote .key) a nutnost
daného OS, bez kterého nelze nástroj mít, natož v daném formátu
prezentaci otevřít. Příkladem takovýchto nástrojů je například MS
PowerPoint (Windows), Keynote (Apple). Dalším příkladem offline nástrojů
je OpenOffice (LibreOffice) Impress, který je zdarma ke stažení, má však
grafická omezení. Posledním příkladem je PDF (Present Document Format),
který sice neumožňuje vytvářet prezentace, přesto do něj lze prezentaci
formátovat - jako formát lze všude otevřít.

Online nástroje na svoji tvorbu potřebují sice internet, nikoliv však
instalaci a navíc základní verze je většinou zdarma (potřeba je pouze
registrace). Vzhledově jsou velmi podobné offline nástrojům (zejména
PowerPointu). Prvním zástupcem je GooglePrezentace, která je závislá na
kvalitě a rychlosti internetu a umožňuje pouze jednoduché prezentace
(obrázky navíc znatelně zpomalují prohlížeč a fotky ani nelze vložit -
pouze přes odkaz). Dalším příkladem je SlideRocket, který umožňuje
spousta možností a také sdílet prezentaci online, nebo udělat statistiky
návštěvnosti. Uložit prezentaci pro offline přehrávání lze ale pouze v
placené verzi. Následuje 280 Slides, což je nástroj, který je rychlý,
jednoduchý (méně šablon a dalších možností), ale je to pouze beta verze
a navíc má zastaralý vzhled. Umožňuje také vystavit prezentaci na
serveru SlideShare (ke stažení), nebo poslání prezentace emailem. Jedním
z nejkvalitnějších nástrojů je ZOHO show, která: obsahuje mnoho šablon a
dalších grafických nástrojů, dává uživateli 5 GB úložiště na serveru (až
1 GB soubor), umožňuje spolupráci až 25 uživatelů, posílá oznámení na
email a dovoluje uživateli uložit prezentaci ve formátu PDF, pptx., nebo
html. Zvláštním případem je nástroj zvaný Prezi, který je založený na
principu zaostřování na obsah, přibližování a oddalování, což ve finále
tvoří dojem velmi atraktivní prezentace. Základní verze obsahuje 100 MB
a umožňuje spolupráci více uživatelů. Plná verze pak umožňuje offline
editor. Prezi má však stejné problémy jako GooglePrezentace, to znamená,
že fotky lze vložit pouze přes odkaz a navíc se občas objevují problémy
s českými znaky.

Co se týče mobilních zástupců, nalezneme zde 3 zástupce: Kingsoft
Office, Polaris Office a WPS Office. Kingsoft Office a Polaris Office
shodně umožňují tvorbu v telefonu a synchronizaci s online úložištěm,
nicméně základní verze dovoluje pouze náhled a úpravu prezentace, až
plné verze dovoluje i samotnou tvorbu. WPS Office je pak novějším
nástrojem, který se přizpůsobí všem uživatelům - vzhledově je totiž MS
Officu nejblíže, navíc se dá přepnout i do starších verzí (opět
vzhledově téměř stejných). Free verze má spoustu možností (včetně
samotné tvorby prezentací), ale přes vyskakovací okénko opakovaně
vyžaduje po uživateli koupi plné verze. Zároveň však nedovoluje tvořit
3D grafy, označovat celá slova, vkládat pevné mezery a měnit spojovníky
za pomlčky. Navíc zde chyběla kontrola českého pravopisu, nicméně tento
problém byl stažením dodatečného souboru vyřešen.

Ohledně nově vznikajících nástrojů na 3D prezentace je známý nástroj
PrezentiGO, který dovoluje tvořit interaktivní 3D verze prezentací.
V zásadě umožňuje rychlý provoz a to i v offline verzi. Dále je zde
možnost prezentačních statistik a zpětné vazby přímo v prezentaci. Tento
nástroj je také plně kompatibilní se všemi OS.

Zdroje:

<http://informatika.gymtri.cz/zasady.htm>

<http://www.petrpexa.cz/pravidla-tvorby-elektronicke-prezentace.pdf>

<http://www.mitvsehotovo.cz/2013/02/v-cem-udelat-prezentaci/>

<https://technet.idnes.cz/webove-programy-pro-prezentaci-konkuruji-powerpointu-a-jsou-zdarma-1it-/software.aspx?c=A110618_225806_software_vse>

<https://www.lupa.cz/startupy/presentigo/>

<https://www.napocitaci.cz/33/kancelarsky-balik-wps-office-2016-uniqueidgOkE4NvrWuNY54vrLeM677Erdng9xiGBsPTwVrguwZk/>
